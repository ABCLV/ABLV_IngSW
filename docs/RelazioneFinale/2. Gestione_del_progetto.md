# Documento 2 - Gestione del progetto

## Indice:
### 1. Introduzione
### 2. Organizzazione del team
### 3. Processo di sviluppo usato
### 4. Pianificazione e controllo 
### 5. Gestione dei rischi
### 6. Gestione della configurazione
### 7. Monitoraggio e comunicazione
### 8. Analisi delle deviazioni dal Project Plan
### 9. Conclusioni

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

## 1. Introduzione

Questo documento descrive in che modo il progetto è stato gestito durante tutte le fasi della sua vita; analizzeremo quindi lo svolgimento, le scelte organizzative e operative che abbiamo adottato.

Il [Project Plan](1.%20Project_plan.md), ha rappresentato il punto di riferimento per pianificare il lavoro; 
però durante lo sviluppo, ci sono stati dei cambiamenti per via di alcune problematiche emerse per via di alcuni vincoli temporali, tecnici e organizzativi che sono emersi durante lo sviluppo e la progettazione del lavoro.

Con questo documento quindi illustreremo abbiamo gestito il progetto, mettendo in evidenza il modo in cui il team ha affrontato le fasi dello sviluppo e le decisioni più importanti prese in relazione alle decisioni iniziali.

## 2. Organizzazione del team

Il nostro team è composto da quattro membri. L'organizzazione del lavoro è caratterizzata da collaborazione, che ha reso possibile una distribuzione dei ruoli flessibile e adattabile alle esigenze del progetto e alle competenze di ciascuno di noi.

Nonostante non avessimo definito dei ruoli rigidamente separati, possiamo individuare alcune responsabilità principali, come il coordinamento delle attvità, lo sviluppo del software, la readazione dei documenti e il supporto alle attività di verifica e validazione.
Questo ha consentito una migliore condivisione delle competenze di ogni membro che ha permesso di gestire il carico di lavoro, considerando anche gli impegni extra progetto che ognuno di noi ha.

## 3. Processo di sviluppo usato

E’ stato scelto di usare un processo di sviluppo di tipo interattivo e incrementale, ispirato al modello agile SCRUM visto durante il corso.
Lo sviluppo è poi stato suddiviso in una serie di iterazioni successive, che hanno consentito di affrontare specifici requisiti e migliorare il sistema in modo progressivo.

All'interno di ogni iterazione sono presenti le attività di analisi, progettazione, implementazione e verifica che sono accompagnate da momenti di confronto e revisione all'interno del team tramite issue su GitHub o weekly SCRUM.
Questo approccio ha consentito di individuare subito tutti i problemi e di modificare sia i requisiti che le soluzioni implementative, riuscendo a controllare in maniera ottimale l'avanzamento del lavoro.

I ruoli previsti dal framework SCRUM, quali Product Owner e Scrum Master, sono stati definiti nel Project Plan e mantenuti durante lo svolgimento del progetto. L’adozione di SCRUM ha permesso di bilanciare efficacemente la pianificazione delle attività con la necessaria flessibilità, risultando coerente con la natura del progetto e con i vincoli temporali del contesto universitario.

## 4. Pianificazione e controllo

La pianificazione del progetto, definita nel Project Plan, ha messo una base sulla quale sono state successivamente organizzate le attività e suddiviso il lavoro nel tempo.
Il Project Plan è stato poi utilizzato anche come riferimento per verificare lo stato di avanzamento del sistema e per verificare il rispetto delle scadenze prestabilite.

Il controllo dell'andamento dei lavori è avvenuto in ogni fase dello sviluppo; in ogni iterazione abbiamo valutato lo stato di completamento delle funzionalità.
Quando si sono presentati difficoltà o ritardi, le attività sono state riorganizzate per rispettare le scadenze per gli obiettivi più importanti del progetto.

L'approccio iterativo che abbiamo utilizzato ha reso possibile il controllo dell'avanzamento meno difficoltoso, consentendoci anche di lavorare sugli obiettivi a breve termine e di adattare la pianificazione iniziale alle esigenze che sono emerse durante la progettazione e lo sviluppo.

## 5. Gestione dei rischi

Durante il progetto i maggiori rischi che abbiamo riscontrato sono legati principalmente alla mancanza di tempo per via della preparazione agli esami da parte di tutti i membri del gruppo e alla complessità tecnica di alcune parti del sistema.

Per ridurre le conseguenze dei rischi, abbiamo scelto di concentrare il nostro impegno allo sviluppo delle funzionalità principali. 
Molti problemi sono stati risolti in breve tempo in quanto il monitoraggio dell'avanzamento del sistema e le simulazioni di correttezza del maven hanno permesso di individuarli immediatamente.

## 6. Gestione della configurazione

Per gestire la configurazione del progetto abbiamo fatto affidamento su Git con repository creato su GitHub. 
Questo ci ha permesso di tenere traccia di tutte le versioni del sistema che stavamo modellando, per garantire la collaborazione di tutti.

La scelta di fare commit frequenti, uniti ad un merge dei branch aperti ogni weekly scrum ci ha permesso di avere una cronologia chiara delle modifiche che abbiamo apportato.

Inoltre GitHub è stato utilizzato come strumento per gestire i compiti che ognuno di noi aveva in carico tramite l'utilizzo della kanban board, tipica del modello agile SCRUM, e degli issue che sono stati chiusi ogni volta che un compito veniva portato a termine.

I branch non sono mai stati chiusi a caso, ma solamente dopo che due membri del gruppo avessero approvato le modifiche.

## 7. Monitoraggio e comunicazione

Il monitoraggio e la comunicazione interna sono avvenuti tramite dei weekly SCRUM, nei quali ognuno di noi ha chiarito cosa ha svolto durante la settimana di lavoro in modo tale da poter poi scrivere gli obiettivi per il successivo sprint.

Questi incontri sono stati fondamentali per avere un confronto diretto con tutti i membri del team.

Le decisioni e le problematiche sollevate durante questi incontri sono documentate in una sezione dedicata denominata [scrumsebacklogs](../scrumsebacklogs) che garantisce la tracciabilità delle decisioni e dell'avanzamento del sistema.

## 8. Analisi delle deviazioni dal Project Plan

Nel corso dello sviluppo del progetto abbiamo affrontato delle problematiche che hanno cambiato le previsioni contenute nel Project Plan, che sono dovute principalmente a vincoli temporali non rispettati, per via di impegni extra progetto, e ad alcune difficoltà di implementazione del sistema.

Per far fronte a queste situazioni, abbiamo organizzato le attività e modificato le priorità di sviluppo all'interno della kanban board su GitHub per completare le parti mancanti, mantenendo comunque l'obiettivo di completare le parti fondamentali del sistema.
Questo perchè abbiamo simulato una situazione di lavoro reale nel quale vogliamo consegnare all'utente un sistema funzionante il prima possibile posticipando il lavoro sulla documentazione, così come fanno i team agili.

Il Project Plan nonostante queste deviazioni forzate ha sempre rappresentato un riferimento per valutare le modifiche che ogni settimana abbiamo valutato nelle riunioni.

## 9. Conclusioni

La gestione del progetto ci ha consentito di organizzare lo sviluppo in parti che coesistono, che ci hanno però permesso di adattarci alle difficoltà e ai vincoli del conteto universitario.

Adottando un processo di sviluppo iterativo e l'utilizzo del framework SCRUM, uniti alla collaborazione di tutti i membri del team hanno permesso di mantenere un controllo ideale dell'avanzamento del progetto.